ТЗ

Створити генератор рівнозначних варіантів задач для статистичного аналізу даних. 

Передбачається однакове формулювання задач, а різними є набори даних, які отримуються генеруванням випадкових n чисел із заданого числового діапазону [a; b]. Передбачити варіант генерування нормального розподілу та рівномірного.

Користувач задає: кількість варіантів (k), довжину вектора даних (n), перелік необхідних статистик для обчислення.
На виході отримуються формулювання k задач (однакові), готові до роздрукування (формат  *.doc/*.txt). Задачі відрізняються лише наборами даних. При цьому бажано набір даних мати у 2 форматах текстовому та електронних таблиць.
Для кожного варіанту обчислити відповіді.

Реалізація українською та англійською мовами.

Виконати завдання для теми "Описові статистики однієї змінної".

Можливе оформлення вікна (UI) для задання вхідних даних: 
Задати кількість варіантів k –  Поле вводу. Початкове значення – 1.
Задати об'єм даних n – Поле вводу. Початкове значення – 20.
Ліва межа даних  a –   Поле вводу з бігунком. Початкове значення – 0.
Права межа даних b –  Поле вводу з бігунком.  Початкове значення – 20.
Дані цілі /дійсні  –  Перемикач. Початкове значення – ” цілі”.
Розподіл випадкових вхідних даних нормальний / рівномірний – Перемикач. Початкове значення – ”нормальний”. 

Статистики для обчислення:

Частоти –  Прапорець (так-ні). Початкове значення – ”так”.
Відносні частоти –  Прапорець.  Початкове значення – ”ні”.
Середнє – Прапорець.  Початкове значення – ”так”.
Мода –  Прапорець. Початкове значення – ”ні”.
Медіана –  Прапорець. Початкове значення – ”ні”.
Дисперсія –  Прапорець. Початкове значення – ”так”.
Стандартне відхилення –  Прапорець. Початкове значення – ”ні”.
Коефіцієнт варіації –  Прапорець. Початкове значення – ”ні”.
Децильний коефіцієнт – Прапорець. Початкове значення – ”ні”.
Нижній квартиль –  Прапорець. Початкове значення – ”так”.
Верхній квартиль –  Прапорець. Початкове значення – ”так”.
Квантиль рівня p – Прапорець (задати 3 можливості для вказання різних значень p). Початкове значення – ”ні”.
Довірчий інтервал з надійністю  gamma. Початкове значення – ”ні”.
Гістограма – Прапорець. Початкове значення – ”так”.
Кумулята – Прапорець. Початкове значення – ”ні”.
